---
title: De gewaagde oversteek
author: Peter Hoffenaar
date: '2019-05-18'
slug: de-gewaagde-oversteek
categories:
  - Kinderen
tags:
  - Verkeer
  - Peers
archives: '2019'
---



<p>Van <em>“Klaar? Over!”</em> leren kinderen niets. <em>“Kijk links, kijk rechts en nog een keer”</em> is al beter, maar doet wat ouderwets aan in vergelijking tot <a href="https://wegwijsvr.nl">WegwijsVR</a>, een app waarmee kinderen in de klas en thuis op de bank kunnen oefenen met in virtual reality (VR) nagebootste verkeerssituaties.</p>
<p>VR is niet alleen een innovatieve manier van verkeerseducatie, maar ook een kans om te onderzoeken hoe kinderen zich laten beïnvloeden. Gaan ze al stoer doen zodra een ander kind meekijkt of worden ze alleen roekelozer bij het zien van het verkeerde voorbeeld? En heeft het zin om ze met een voorzichtig klasgenootje mee te sturen?</p>
<p>Barbara Morrongiello van de Canadese University of Guelph liet 137 kinderen een tweebaansweg oversteken met een voortdurende stroom aan auto’s. Als ze door hun VR-bril zagen dat een ander kind een paar keer achter elkaar een klein gat tussen twee passerende auto’s uitkoos, dan staken ze daarna zelf ook minder veilig over. De blik van de ander en een goed voorbeeld hadden geen effect. Het lijkt dus zinvol om iets in te bouwen in WegwijsVR dat kinderen prikkelt om zelfstandig te beslissen.</p>
<p>Morrongiello, B. A., Corbett, M., Koutsoulianos, S., &amp; Foster, A. (2019). Effects of Peers on Child Pedestrian Behaviors in a Virtual Traffic Context. Journal of Pediatric Psychology, 44(4), 509–516. <a href="https://doi.org/10.1093/jpepsy/jsy103" class="uri">https://doi.org/10.1093/jpepsy/jsy103</a></p>
