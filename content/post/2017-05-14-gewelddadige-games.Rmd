---
title: Gewelddadige games
author: Peter Hoffenaar
date: '2017-05-14'
categories:
  - Kinderen
tags:
  - Agressie
  - Beeldscherm
  - Pre-registratie
slug: gewelddadige-games
---
Randy McCarthy, sociaal psycholoog aan de Northern Illinois University, onderzocht het effect van [Left 4 Dead](https://nl.wikipedia.org/wiki/Left_4_Dead). In dit videospel kruip je in de huid van een zombiejager. Een braadpan en een kettingzaag moeten je helpen om niet ook geïnfecteerd te raken, maar schieten kan ook. Word je hier agressief van?

![](/post/2017-05-14-gewelddadige-games_files/left4dead.jpeg)

Hiervoor kijken onderzoekers vaak naar wat een tegenstander te verduren krijgt als proefpersonen zich mogen uitleven met herriestoten. Als de volumeknop flink opengedraaid wordt, is men kennelijk tijdelijk minder gevoelig voor andermans leed. 
In deze studie legden de onderzoekers vooraf vast dat zij zouden tellen hoeveel naalden deelnemers in een voodoopop staken. Conclusie: Left 4 Dead maakt niet agressief. Een kanttekening is dat het geluid uitstond. Zou dat uitmaken?

McCarthy, R. J., Coley, S. L., Wagner, M. F., Zengel, B., & Basham, A. (2016). Does playing video games with violent content temporarily increase aggressive inclinations? A pre-registered experimental study. Journal of Experimental Social Psychology, 67, 13–19. https://doi.org/10.1016/j.jesp.2015.10.009
