---
title: Een slimme meid herkent gekkigheid
author: Peter Hoffenaar
date: '2019-02-18'
slug: een-slimme-meid-herkent-gekkigheid
categories:
  - Kinderen
tags:
  - Sekse
archives: '2019'
---



<p><em>‘Schoolmeiden laten zich niet zomaar van de wijs brengen’</em>, twitterde wetenschapsjournalist Ronald Veldhuizen naar aanleiding van de meest omvangrijke studie tot nu toe naar de vraag of meisjes slechter gaan presteren als ze te horen krijgen dat ze slechter zijn in wiskunde (een <em>self fulfilling prophecy</em> die bekend staat als het <em>stereotype threat effect</em>).</p>
<p>In plaats van de gebruikelijke 100 tot 250 leerlingen, bestond de steekproef uit 2064 dertien- en veertienjarigen.</p>
<p>Een blik op de resultaten leert ons dat Paulette Flore van Tilburg University haar methodologische trukendoos heeft omgekeerd, maar dat meisjes die te horen kregen dat ze slechter zouden zijn in wiskunde dan jongens op geen enkele manier afweken van meisjes die te horen kregen dat jongens en meisjes ongeveer gelijk scoren. Geen verschil in het cijfer op de toets en ook geen verschil op de makkelijke of moeilijke vragen.</p>
<p>Er was al twijfel of je een stereotyperende uitspraak een zaadje in iemands hoofd plant dat leidt tot onderpresteren, maar nu is deze theorie nog onwaarschijnlijker geworden. De tijd lijkt rijp om op zoek te gaan naar andere verklaringen voor de verschillen in wiskundeprestaties tussen jongens en meisjes!</p>
<p>Flore, P. C., Mulder, J., &amp; Wicherts, J. M. (2018). The influence of gender stereotype threat on mathematics test scores of Dutch high school students: a registered report. Comprehensive Results in Social Psychology, 3(2), 140–174. <a href="https://doi.org/10.1080/23743603.2018.1559647" class="uri">https://doi.org/10.1080/23743603.2018.1559647</a></p>
