---
title: Eigen schuld
author: Peter Hoffenaar
date: '2017-11-18'
slug: eigen-schuld
categories:
  - Kinderen
tags:
  - Grit
archives: '2017'
---
Zeg nooit: dat kan ik niet. Ouders zeggen dit in de hoop dat kinderen niet te snel opgeven. Maar helpt zoâ€™n zinnetje? Wat als de leerkracht nu eens twaalf weken het belang benadrukt van doelgericht oefenen en vertelt wat je kunt doen als het even tegenzit? 

Stug volhouden bleek in dit veldexperiment goed te trainen. En de lessenserie zorgde ook voor betere leerprestaties. Maar niet te snel halleluja roepen, want de kinderen raakten overtuigd dat succes voor iedereen is weggelegd. Ze waren minder bereid hun beloning te delen met een slechter presterende leerling. Hadden die maar harder moeten werken!

Alan, S., & Ertac, S. (n.d.). Belief in Hard Work and Altruism: Evidence from a Randomized Field Experiment. 52. In te zien via https://sulealan.com/working-papers

